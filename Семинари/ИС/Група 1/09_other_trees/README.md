# СД на ИС - семинар - група 1 - седмица 9

## Задачи за упражнение с префиксно дърво (trie)

### Задача 1

Реализирайте клас `Trie`, който представя [префиксно дърво](https://en.wikipedia.org/wiki/Trie).
Достатъчно е класът да съдържа методи за добавяне и премахване на дума.

### Задача 1.1

Разширете и използвайте класа `Trie`, за да напишете функция за autocomplete, която по даден начален
`std::string` и префиксно дърво за речник извежда на стандартния изход всички възможни думи,
започващи с този начален низ.

## Задачи за упражнение със специални дървета за търсене и приложенията им

### Задача 2

а) Реализирайте в C++
[алгоритъма DSW](https://en.wikipedia.org/wiki/Day%E2%80%93Stout%E2%80%93Warren_algorithm#Pseudocode)
за балансиране на произволно ДДТ.

б) Валидирайте решението си, като проверявате, че на входа получавате ДДТ, а на изхода връщате ДДТ,
което освен това е балансирано. Преизползвайте възможно най-много от кода си от предни пъти.

в) Тествайте решението си с поне две различни ДДТ, от които поне едното дегенерирано до обърнат
списък (т.е. всеки възел има само ляво поддърво) - използвайте
[функцията за отпечатване от по-предния път](../07_tree/README.md#задача-1), преди и след като
балансирате всяко ДДТ чрез функцията от а).

### Задача 3

Самобалансиращите се ДДТ като [АВЛ](https://en.wikipedia.org/wiki/AVL_tree) и
[червено-черните дървета](https://en.wikipedia.org/wiki/Red%E2%80%93black_tree) разчитат за
балансирането си на няколко операции, наречени ротации. Реализирайте за своите ДДТ двете най-прости
такива операции -
[лявата ротация и симетричната ѝ дясна ротация](https://en.wikipedia.org/wiki/Tree_rotation#Illustration).

Тествайте решението си.

### Задача 4

[LeetCode: 888. Fair Candy Swap](https://leetcode.com/problems/fair-candy-swap/description/)

Подсказка: както видяхте предния път, една от употребите на ДДТ е за имплементация на структура от
данни множество.

### Задача 5

Една от употребите на ЧЧД е като
[имплементация на структурата от данни речник в стандартната библиотека на C++](https://en.cppreference.com/w/cpp/container/map)
. Използвайте тази структура, за да решите
[LeetCode: 290. Word Pattern](https://leetcode.com/problems/word-pattern/description/).
